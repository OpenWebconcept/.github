# Intentieverklaring
8 november 2018

### In navolging van het convenant Common Ground spreken wij, de [Open Webconcept gemeenten](PARTICIPANTS.md), af om bij de ontwikkeling van de digitale dienstverlening samen te werken volgens het Open Webconcept.

Orgineel: [Buren, Heerenveen, Lansingerland en Súdwest-Fryslân](../media/Intentieverklaring-Samenwerking-Open-Webconcept.pdf)

Wij zijn er van overtuigd dat de digitale dienstverlening voor gemeenten innovatiever en voordeliger kan. Het uitgangspunt is om ontwerp-, ontwikkel- en beheerkosten te verminderen. Onze pragmatische aanpak en gezamenlijke benadering met WordPress installaties bindt onze gemeenten hierin.

Ons doel is om een sterke community te bouwen. De resultaten, praktische kennis en ervaringen bouwen wij verder uit en delen wij actief met andere overheden en (markt)partijen. We doen dit door het gezamenlijk opzetten van een samenhangende ‘bibliotheek’ van modules en services.

Door samen de regie te pakken maken we het mogelijk om met meerdere (markt)partijen onze digitale dienstverlening continue aan te passen op de laatste ontwikkelingen.

De gemeenten hebben dus een gemeenschappelijk belang en willen bij de digitale dienstverlening uiteindelijk:
- Continuïteit, kwaliteit en veiligheid waarborgen;
- Meer innovatiekracht organiseren;
- Meer regie hebben op onze digitale dienstverlening;
- En meer keuzevrijheid in leveranciers organiseren.

Wij investeren in toekomstgerichte digitale dienstverlening. Wij volgen actief landelijke ontwikkelingen zoals: het VNG initiatief “Samen Organiseren” en GGU-voorzieningen als ‘Common Ground’.

Wij geloven in een open en pragmatische aanpak:
- Waar iedere gemeente aan kan deelnemen;
- Waar iedereen een evenredige bijdrage levert aan de community;
- Waar we elkaar respectvol behandelen.

We gaan door op de ingeslagen weg en maken samen werkafspraken over de werkwijze binnen de community.